---
title: Miodem
icon: ../../images/honey.jpg
slug: honey
---

![Zdjęcie masażu](../../images/honey.jpg)

# Masaż miodem

Masaż miodem (zwany klepanym lub rosyjskim) to znana od dawna terapia stosowana w Ameryce Północnej, na Ukrainie, w Rosji i Japonii. W trakcie masażu miodem uruchamiany jest proces regeneracji skóry i tkanek podskórnych w tym mięśni, a także dochodzi do oczyszczenia skóry poprzez wydalenie nagromadzonych toksyn i zbędnych minerałów przez skórę. Masaż miodowy w kolejnym etapie trwania łączy się z masażem klasycznym w celu skutecznej i szybszej poprawy zdrowia.

## Działanie

Masaż ciepłym miodem wspomaga wydzielanie gruczołów potowych, ułatwiając usuwanie przez skórę szkodliwych substancji. Wyciąga nagromadzone w niej toksyny, otwiera pory, intensywnie dotlenia. Jest o wiele skuteczniejszy niż peeling i sauna. To oryginalna metoda terapii manualnej. Połączenie masażu leczniczego z działaniem miodu, przyczynia się do udrożnienia systemu limfatycznego oraz stymuluje wydzielanie gruczołów potowych. Masaż poprawia sprawność układu krążenia, działa przeciwzapalnie i wspomaga naturalną odporność organizmu (hartuje). Korzystnie oddziałuje przy depresji, spadku nastroju (chandrze) i kuracji antynikotynowej: – zmniejsza nadpobudliwość nerwową, – regeneruje po przemęczeniu i wyczerpaniu, – stabilizuje sen. masaż miodowy działa regenerująco i odżywczo na skórę oraz skutecznie zapobiega powstawaniu: – cellulitu, – rozstępów skóry, – blizn.

## Przeciwwskazania

-   Nietolerancja miodu(uczulenie na produkty pszczele)
-   Choroba nowotworowa
-   Zaawansowane żylaki i kruchość naczyń
-   Choroba miażdżycowa
-   Gorączka i stan podgorączkowy
-   Ciąża

## Uwaga

Masaż miodem wykonywany jest na gładkiej powierzchni skóry. Osoby z owłosieniem, np. na plecach przed masażem miodem powinny poddać się zabiegowi depilacji woskiem (na 3-4 dni przed masażem).
